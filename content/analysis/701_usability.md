##Användarvänlighet##

####Kriterierna####
    a. Intuition - förstår du sidan
    b. Effektivitet - hur snabbt kan du utföra ditt ärende
    c. Minne - kommer sidan ihåg saker om dig
    d. Fel - hur många fel gör användarna
    e. Tillfredsställelse - hur trevlig är designen

####Mina val####
1. [booking.com](https://www.booking.com/) decmber 2017

Booking är en hemsida/app som jag använt mycket senaste tiden. Det är lätt att hitta objekt som man vill boka. Filter hjälper till att minska antalet klick. Man får förslag på liknande boenden som de man redan efterfrågat. Hemsidan minns mina tidigare sökningar även om jag inte loggat in. Villkor, karta, vägbeskrivning, recentioner, länkar finns där man förväntar sig det. En intuitiv och funktionell hemsida som ser lite renare och snyggare ut i telefonen än på en stor skärm.

| 8 | 9 | 10 | 8 | 7 |
__Totalpoäng: 42__


2. [molndal.se](https://www.molndal.se/) decmber 2017

Min hemkommun Mölndal har uppdaterat sin hemsida. Jag valde att titta på den eftersom jag brukar tycka att den är både tråkig och dålig, men nu har den plötsligt blivit riktigt funktionell, enkel och trevlig att besöka. Återigen tycker jag att tanken "mobiltelefon först" lyser igenom. Upplevelsen är bäst på liten skärm. På stor skärm tar navigeringen onödigt stor plats. Men när man börjar bli äldre så är det skönt att läsa lite glesare text. All information jag kunde komma på att söka efter var lätt att hitta. Sidan kommer inte ihåg mig, men det behöver den heller inte göra.

| 9 | 8 | - | 9 | 7 | __Totalpoäng: 33__


3. [adlibris.com](https://www.adlibris.com/se) decmber 2017

Adlibris kommer ihåg mig om jag loggar in först, vilket är logiskt. Jag tycker att headern, enbart en bild, tar för stor plats på min stora skärm. Söka böcker, köpvillkor, inspiration, allt är lätt att hitta. Några brutna länkar hittade jag, men det händer även ibland på Amazon.

| 9 | 9 | 7 | 8 | 7 | __Totalpoäng: 40__


4. [youtube.com](https://www.youtube.com/) decmber 2017

Den app som jag besöker allra mest är säkert youtube. De är mycket bra på att komma ihåg allt om mig, på gott och ont. Att jag prenumererar på vissa kanaler påverkar mindre än de tittarval jag gör hela tiden. Jag har upptäckt en massa roliga saker tack vare youtubes förslag. Men ibland blir jag bara så trött på hur enahanda det kan bli. Sökfönstret kan hjälpa mig att komma in på nya spår. Jag gillar youtube mycket bättre än facebook av någon anledning. Användarvänligheten är bättre tycker jag, enklare att styra upp som jag vill.

| 10 | 9 | 10 | 8 | 7 | __Totalpoäng: 44__

####Min Testvinnare blev####

__YouTube__
