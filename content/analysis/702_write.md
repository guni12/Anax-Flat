##Skriva för webben##

####Reglerna####

    a. Rubriker och som lockar klick
    b. Primära och sekundära målgrupper
    c. Bra typsnitt och storlek
    d. Undvik kursivt, understrykningar och spalter
    e. Ny tanke – nytt stycke.


1. [howtogeek.com](https://www.howtogeek.com/)

Det är tråkigt att reklam så ofta tar fokus på webbplatser med text och informtion. Det förstör läsupplevelsen.

Howtogeek kommer ofta högt när jag googlar, vilket är ett gott betyg för deras rubriksättning. Jag har läst, och läst klart, otaliga av deras artiklar, vilka dock är skrivna av olika författare och därför lite olika i stil och upplägg. 

Jag valde nu att titta särskilt på Chris Hoffmans artiklar, som behandlar bl.a. linux, lite bitcoin, dator-hårdvara m.m. Rubrikerna säger: Gör så här för att uppnå... Det väcker intresse.

Med mina åldrande ögon blir det enklare att läsa om jag ökar fontstorleken lite. Beskrivande bilder hjälper till mycket.

Målgruppen här är primär, en nörd söker information. De ointresserade blir inte mera intresserade av dessa artiklar. 

Länkarna är understrukna, vilket tydliggör dem, men samtidigt förstör läsupplevelsen, eftersom det finns många av dem.


2. [hemmaodlat.se](http://www.hemmaodlat.se)

Hemmaodlat är en förening som håller på med hydroponik. Men egentligen är det grundaren Niklas Hjelm som håller ihop alltsammans.

Hemsidan är trevlig läsning med faktarutor och många artiklar med pedagogisk inriktning. Några mättester med arduino kan man också läsa om. Det är en webbplats som lockar både inbitna och nybörjare.

Det kan saknas medvetenhet om rubriker på webben i några fall, vilka kan vara väldigt långa, alternativt inte säga så mycket. Men för det mesta är texterna trevligt, informativt och inbjudande skrivna med lagom långa stycken, listor och beskrivande bilder.

Sidan är fin och lättläst i dator, vilket jag inte alltid tycker är fallet.

3. [ledarsidorna.se/](https://ledarsidorna.se/)

Ledarsidorna är en påverkansblogg med tre fasta skribenter och några gäster. Man är påverkad av tidningsvärlden och arbetar med ingresser och utveckling. 

Citat används som "sektionsavdelare" och mellanrubriker tar formen av en markerad styckesinledning. Detta tycker jag blir luftigt och bra för ögat. Ny tanke, nytt stycke fungerar bra här.

Bloggar skrivs ofta snabbt varje dag och kan innehålla lite stavfel. Dessa bryr jag mig inte så mycket om i tidningsvärlden. Att fakta underbyggs med källor känns trovärdigt och skapar större intresse. Fakta är bra både för primära och sekundära läsare.

Jag läser hellre bloggen i ipad eller telefon än på datorn.

4. [villaagarna.se/](http://www.villaagarna.se/)

Villaägarnas Riksförbund fokuserar mest på sin tidning, tror jag. För att läsa hemsidan någorlunda bekvämt fick jag öka fontstorleken flera klick. Och trots detta blir inte texten så lättläst. 

Men det beror lite på vilken sida man går in på. Det finns texter helt utan mellanrubriker eller andra avdelare. Och det finns texter som är snyggt upplagda, t.ex. "Brandsäkra hemma: 8 brandsäkra råd".

Tidningen har en stor artikelmängd från flera år bakåt i tiden och sökfunktionen är oundgänglig. Förbundet arbetar med rådgivning och debatt också. Även här finns massor av data och många av texterna finns enbart som pdf. Denna webbplats har utvecklingspotential, både vad gäller utseende och att skriva lagom långa stycken med mellanrubriker som kan fånga öga och intresse.

####Alla sidorna####

Ofta ser sidorna bättre ut på liten skärm. Det blir ganska spretigt på datorskärmen, vilket delvis beror på störande reklam i sidosplaterna.

