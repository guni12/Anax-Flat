Kmom10
===============================


###Uppdrag 1: Analys usability###

Jag valde ut fyra webbplatser som jag använder ofta. Jag hade förväntat mig att bli mera missnöjd, men konstaterar att många webbplatser har blivit bättre på senare tid. De brister som händer rent generellt kan vara brutna länkar, eller svårbegripbara inställningar (vilket jag kan tycka om fb, t.ex.). Men mina val av webbplatser gjorde mig ganska nöjd, faktiskt. Jag hittade den information som jag sökte snabbt, sidorna fungerade responsivt, de kom ihåg mig (när relevant) och jag behövde inte klicka alltför många gånger.

###Uppdrag 2: Analys skrivsätt (optionellt)###

Det var svårt att välja ut några bra skrivregler eftersom alla reglerna vi lärt oss är mycket bra. 

Att läsa text på webben kan vara riktigt jobbigt ibland och mina fyra webbplatser gav mig en del att tänka på. Font och radavstånd spelar större roll än jag tänkt på tidigare. Många webbplatser ser bäst ut på mobiltelefon, men texten kan bli väl liten. Reklam och skrikiga bilder är mycket störande för läskoncentrationen.

Mellanrubriker behövs för att inte tappa bort sig i texten, inte minst.

###Uppdrag 3: Webbplats###

Jag valde att tanka hem en ny anax-flat igen för att repetera alla moment. Dessutom ville jag försöka göra en variant, reverse engineering,  på den hemsida som jag tyckte hade många kvaliteter under design-analysen, dvs [http://etchapps.com/#projects](http://etchapps.com/#projects). Inte så mycket blev kvar, men utgångspunkten var detta.

__Etchapps__ använder em istället för pixlar eller procent. Jag undrade hur jag skulle göra och läste lite om saken, bl.a. här [https://kyleschaeffer.com/development/css-font-size-em-vs-px-vs-pt-vs/](https://kyleschaeffer.com/development/css-font-size-em-vs-px-vs-pt-vs/).

__Etchapps__ utgår från 10px vilket kan vara en bra och enkel bas. Men vi utgår ifrån magiska numret. Jag valde det högre numret denna gång.

Hur ska man tänka - em eller % eller pixlar [https://kyleschaeffer.com/development/css-font-size-em-vs-px-vs-pt-vs/](https://kyleschaeffer.com/development/css-font-size-em-vs-px-vs-pt-vs/). Jag fick tänka till lite om detta.

Min kund, Bew Gorp, är webbutvecklare med inriktning på smarta hem. Han har lånat lite text från [apptechab.se](https://apptechab.se) och från Anders Kjellström, elektroingenjör (och lite från mig).

Jag tog ingången "information" för Bew's verksamhet och huvudspåret blev en skola. Jag har försökt utveckla mig på begreppet intuition - att man ska ledas till det viktigaste på sidan med bild, form och färg.

Anax Flats standardsidor har fått vara kvar i stort sett som de kom, med någon liten förändring.

Jag skriver på svenska och har inte brytt mig om att översätta medföljande engelsk text denna gång.

###Uppdrag 4: Tema / Uppdrag 5: Tema alternativt (optionellt)###

Mina teman har jag ju redan beskrivit på avsedd plats. Jag kan nämna att det varit roligt, omfattande och svårt att erövra designtänkandet. Nu har jag verktyg att ta till för att börja från nya håll. Det kommer att vara mycket bra när man kör fast.

Att ha en visuell idé och försöka få ut den på webben, istället för att låta utseendet bli det enklaste bara för att det går snabbast. Ja, det har varit nyttigt!

###Uppdrag 6: Förklara strukturen kring temat (optionellt)###

Detta uppdrag kan jag möjligen ha missförstått. Jag har mera att göra när det gäller att skriva mindre kod i varje fil, dvs att skriva fler filer. 

Jag skulle nu välja att avstå från att skicka med en del kod från base till övriga teman, nu när jag har överblick. Men det är en omfattande resa att rätta till, eftersom jag redan har skrivit den kompenserande koden och jag väljer att lämna in min kurs.

Men ett visst tänk på struktur har jag i alla fall haft, med att lägga kod för olika regioner och olika funktioner i olika bas-filer.

###Allmänt###

Jag hade problem med rättigheter i windows och kunde inte ladda hem med composer, men löste det till slut. Laddade hem med composer och repeterade därmed allting.

Jag har också haft lite strul i denna kurs då jag har alltför mycket data på skolans server och den stoppar mig från att publicera via dbwebb. Jag har slängt det mesta, men det verkar ändå vara så. Nu har jag ändå till slut lyckats få till det med hjälp av Filezilla.

Det visar sig i övriga kurser om problemen kvarstår.

Jag har inte fokuserat på lint eftersom det syntes hundratals fel i filerna under build, fel som inte jag skrivit. Jag har brytt mig mer om lint i andra kurser så målet här fick bli design och att skriva funktioner med less.

Jag har nog lagt onödigt mycket tid på denna slutuppgift, jag har inte känt mig så snabb, men jag hoppas att det lönar sig i längden. __Ofta__ har jag blivit förvånad över var koden som blockerat mina ambitioner legat.

Jag använde `less.min.js` för slutuppgiften, det var mycket bra och sparde mycket tid för mig.

###Tankar###

Som vanligt tycker jag mycket om dbwebb-kurserna, så också denna. Som vanligt finns det så mycket att lära att man kan bli alldeles överväldigad. Som vanligt behöver man begränsa sig och det är svårt, när man också vill få med sig så mycket som möjligt av alla källor.

Alla videos har verkligen hjälpt. Kurskamrater har ställt en del frågor som man också får insikter från.

Design är ju ett stort, helt, eget yrkesområde! Om något, så har det kanske blivit tydligt att man nog behöver samarbeta i dessa ting med proffs.

Mycket bra kurs - en 8.
