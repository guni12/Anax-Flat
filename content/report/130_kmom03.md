Kmom03
===============================

####Vertikalt grid, hämmande eller stödjande?####

Nu när jag till slut tagit mig igenom den här uppgiften, tror jag att det kommer att bli stödjande med grid. Nu finns det redskap för att skicka koden i sidled, skapa mera luft om man ser att det behövs. Och ändå finns det en sammanhållande helhet. Det borde bli en stor hjälp.

Jag har försökt uppnå total kontroll på vad mina grids gör, eller vad jag gör med mina grids. Ända fram har jag inte nått.

Jag valde att använda flex, eftersom jag tidigare mest använt float. När en region också innehåller flera boxar i en underliggande container, och jag använder ```.column(@columns)``` blir det för många marginaler/bredd som försvinner. Jag försökte lägga tillbaka marginaler igen med hjälp av procent, men nej, jag lyckades inte tänka ut rätt formel. Nu har jag istället lagt tillbaka två mellanrum plus en negativ marginal. Detta blir nästan rätt, men inte helt och hållet. 

####Poäng med typografiskt horisontellt grid?####

Här blir det också någonting att hålla sig till som borde betyda mycket för harmoni. När det gäller arkitektur är det jätteviktigt med linjer och undvika att göra en byggnad eller en stadsbild rörig/plottrig. De flesta älskar öppna, rena ytor.

Tyvärr tog det ett tag innan jag insåg att chrome bråkade med mig. Det gick mycket bättre att utveckla horisontellt i firefox, där magicNumber fick lov att hålla sina 22 pixlar. I chrome försvinner lite hela tiden. Undrar varför de gjort att det blir så…

Lite intressant läsning om font-storlekar och radhöjder här:
[https://iamvdo.me](https://iamvdo.me/en/blog/css-font-metrics-line-height-and-vertical-align)

####Har du jobbat med liknande layouttekniker sedan tidigare?####

Griden ingick i phpmvc-kursen, vill jag minnas. Men det var inte så stort fokus på det. Jag måste erkänna att jag inte tog det till mig så mycket då. (Och det var dumt.) Nu har jag däremot försökt förstå bättre hur de element man tillför påverkar, både på höjden och bredden.

####Kommentarer på LESS####

Less ingick också i ovan nämnda kurs. Jag gjorde en del nästlad kod då, men jag lärde mig aldrig göra egna funktioner. Det har jag provat på lite nu och det verkar mycket lovande. Det går att få ner kodmängden en hel del och det blir enklare att uppdatera.

[LESS2CSS](http://less2css.org) är en enormt bra hjälp för att se vad man faktiskt skriver.

####Nivån på kursmomentet?####

Jag kanske inte tänker så logiskt alla gånger. För mig var det här kursmomentet ovanligt svårt, och jag har egentligen känt av denna brist på css-kontroll för de hemsidor som jag hittills gett mig på att bygga. De saker som nu ändå klarnat kommer jag att ha stor nytta av framöver.

Begreppen är, som sagt, inte helt nya och därför orkade jag också ta ett steg till i att försöka få total kontroll på mina grids. Så gott det nu gick.
