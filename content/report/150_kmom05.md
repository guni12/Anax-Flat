Kmom05
===============================

###Erfarenheterna av webbplatsers laddningstid###

Kursmomentet har varit mycket upplysande. Jag har fått större insikter om hur viktigt det är att komprimera och låta bli att tynga ner webbplatserna i onödan. Turordning blir också mer konkret, hur man kan underlätta när inte allt måste synas från början.

###Funderingar kring Cimage och dess nytta och features###

Cimage blir ett underbart hjälpmedel för att reducera resursanvändning utöver att man kan leka med bildernas utseende. Jag har inte laddat ner alla externa verktyg ännu, så än mer vinster finns att hämta.

Väldigt bra att man kan se information om bilderna med `&v`, `&status` och `&json`, liksom verktygen för att jämföra.

Jag behöver lära mig mer om filformat, bildkvaliteter och färger för att kunna dra nytta av alla resurserna.

Det flimrade förbi saker som jag hade velat kunna göra med bilderna. Allt kanske jag inte har hittat heller. Men t.ex. vore det bra att kunna ha olika bildinställningar till olika skärmstorlekar.

Jag misstänker att detta är ett område som utvecklas starkt eftersom det används så otroligt mycket bilder överallt. Det gäller att hänga med, både vad som händer med Cimage och andra verktyg.

###Lyckades du uppnå ett bra sätt och en LESS-struktur för att jobba med dina bilder i webbplatsen?###

Jag har hållit det mycket enkelt. Jag använder procenttal i `figure.less` och jag lade bara till en ytterligare storlek `.w40`. Jag låter också mediaqueries få styra redan från `1800px`.

Det fungerar förvånansvärt bra att bilder och text anpassar sig efter sidornas bredd. Jag skulle inte göra en sida så som `Img` i "verkligheten". Jag skulle nog styra upp det i rutsystem i stället, men till `Analys-sidan med hastigheter` fungerar det ypperligt, tycker jag.

###Extrauppgiften, för- och nackdelar med konceptet?###

För att testa lite snabbt, lade jag in ett exempel på `picture` och `srcset` under fliken `Test`.

Man behöver jobba lite längre med saker för att kunna uttala sig egentligen. Men jag tycker att Cimage är förträffligt, eftersom man inte behöver skicka med flera stycken bilder. Man kan ju byta fil-format, beskära on the fly. Det borde vara mer resurs-effektivt.
